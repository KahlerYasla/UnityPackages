Ben ve Unity Geçmişim

Merhaba! Ben Bahçeşehir Üniversitesi'nde 3. sınıf bilgisayar mühendisliği öğrencisi Berkay ASLAN. Şu anda 21 yaşındayım ve teknolojiye olan ilgim dışında tam anlamıyla üretken olarak yazılım yapmaya üniversiteye girişimin ilk döneminde (19 yaşımda) başladım. İlk öğrendiğim dil C++ oldu çünkü okulumuzda ilk dönem bunun dersini aldık. O dönem, kendimi daha iyi tanıyabilmek adına mezun olduktan sonra ne ile ilgileneceğimi ve hayat boyu ne yapmak istediğimi düşünmeye başlamıştım. Okulumda, ilk dönemin ortalarına doğru objeye yönelik kodlamaya geçtiğimizde bilgisayarıma Unity indirmiştim ve 2 boyutlu, 5 bölümü olan bir platform oyunu yapmıştım. Unity'de ilk çıkardığım projem bu olmuştu. Başta biraz zorlansam da kodlamaya olan merakım sayesinde oyunumu bitirmiştim (ilk bitirdiğim proje sonrasında bir java projesi yaparken bilgisayarımdaki C: altındaki her şeyin silinmesi olayında [5 Ocak 2021] diğer bütün dosyalarla birlikte silinmişti ancak elimde hala çıktısı duruyor, incelemek isterseniz "ilk projem" olarak size ileteceğim. Benim için çok özel :D). C++ ile C# birbirine yakın diller olduğu için bu, okuluma da çok katkıda bulunmuştu. Bu sayede ilk yıl bütün programlama derslerim A+ gelmişti (objeye yönelik kodlamayı anlamamda Unity, çok yardımcı oldu. Bu sayede ilk 2 vizemden 100 aldım.). Unity serüvenim sırasında C# ve .Net hakkında çok bilgi sahibi oldum ve o dönemde bir işe girmem gerekiyordu ve .Net/Core kullanarak web geliştirme yapılabildiğini öğrendim. Sonrasında bunun için bir kursa gittim (bkz: Bilişim eğitim merkezi: MCSD kursu; .Net ve Microsoft teknolojileri öğretiliyor.). Sonrasında okulumun altında bir işe girdim ve hala da burada web geliştirici olarak çalışmaktayım. Burada daha çok Wordpress tabanlı projeler olsa da bize gelen işlerde back-end kullanarak yapabileceğimiz projelere ilk ben yöneliyordum. Şu ana kadar çok sayıda web sitesi ve hizmetleri geliştirdim, bazılarına ise sadece katkıda bulundum. Bunun dışında geçen dönem (2022 ilk yarısı) bir girişim denememiz oldu. Bu girişim mobil oyun üzerineydi. 3 kişilik bir ortaklık ve toplamda 5 kişilik bir geliştirme ekibiyle (3 yazılımcı + 1 tasarımcı/model artisti + 1 ses/fx/efekt artisti) 2 milyon liraya yakın yatırım almak üzereydik ancak görüşmeler yatırımcımızla hisse konusunda anlaşamadık. Sonunda ekip dağıldı ve bize sadece tecrübe kaldı. Bu süreçte yapmayı planladığımız oyunlar 3 simülasyon ve 2 idle olmak üzere hepsi mobildi. Bu oyunların ilkini Plastic SCM kullanarak demo seviyesine kadar bitirebilmiştik. Bu süreçlerden geçerken Web Geliştirme, Yapay Zeka, Data Engineering başta olmak üzere bir sürü alan denedim ve kendime en uygun olanının oyun geliştirme olduğuna karar verdim. Hayatımı bu işle uğraşırken geçirmek istiyorum hatta bu işte en iyisi olmak istiyorum.

Neden Sizinle Çalışmak İstiyorum?

Spektra Games'in simülasyon oyunlarını çok başarılı buluyorum ve geçmişimde de "fast and grand" başta olmak üzere simülasyon oyunlarında ve çeşitli simülasyon projelerinde küçük işlerde çalışmıştım. 3 projenizi de incelediğimde geliştirici takımda keşke ben de olsaydım dedim. Sizinle birlikte çalışmanın beni tam olarak istediğim yönde geliştireceğini ve gelecek hedefimle bire bir eşleştiğini düşünüyorum.

Çalışmaya Ne Kadar Vakit Bulabilirim?

Bu yıl zaten halihazırda web geliştirme işinde çalıştığım için derslerimi olabildiğince birleştirdim ve aynı günde almaya çalıştım. Bu yüzden hepsini 3 güne sıkıştırdım. Bu sayede haftada (cmt-pzr dahil) 5 gün çalışabilecek durumdayım. Zaten bu gibi projelerde çalışmak hayalim olduğu için 2. dönemi de buna göre ayarlayabilirim. Çoğu dersimi zaten bunları düşünerek üstten almış ve almam gereken dersleri azaltmıştım.

